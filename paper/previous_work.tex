\section{Muncă anterioară}

\subsection{C si C++}

Compilatorul gcc este capabil să elimine funcțiile nefolosite,
însă acest comportament nu este default.

Pentru exemplificare, vom considera programul
\begin{lstlisting}[language=C, title=main.c,
label=c:program]
#include <stdio.h>

void foo()
{
    puts("in foo!");
}

void bar()
{
    puts("in bar!");
}

int main()
{
    foo();
    return 0;
}
\end{lstlisting}

Dacă îl compilăm cu \textbf{gcc} folosind opțiunea \texttt{-Os}
(permite optimizările pentru dimensiune), atunci binarul generat
va conține atât funcția \texttt{foo}, care este apelată din
\texttt{main}, cât și funcția \texttt{bar}, care nu este
niciodată folosită.

\begin{lstlisting}[language=Bash]
$ gcc main.c -Os
$ nm a.out | grep "foo"
000000000000064a T foo
$ nm a.out | grep "bar"
0000000000000656 T bar
$
\end{lstlisting}

Acest lucru se datorează faptului că optimizatorul pentru C
lucrează cu simboluri, nu direct cu funcții.  Diferența este că
un simbol poate reprezenta atât o funcție, cât și o variabilă.
Așadar, când optimizatorul decidă dacă să elimine un simbol,
acesta nu consideră dacă acel simbol este o funcție sau un obiect
(o variabilă se mai numește și obiect).

În limbajul C, un obiect global trebuie să fie inițializat cu o
valoare constantă (i.e., poate fi evaluată la compilare), ceea ce
înseamnă că inițializările nu pot avea efecte laterale
\cite{c_static_init}.

Pe de altă parte, în limbajul C++, inițializările pot conține
expresii arbitrare, care necesită evaluarea acestora la timpul
rulării \cite{cpp_static_init} și care pot avea efecte laterale.

Optimizarea de a elimina funcțiile nefolosite nu este activată în
mod implicit deoarece optimizatorul folosit în gcc lucrează și
pentru C, dar și pentru C++.

Această optimizare ar altera comportamentul unui program C++ care
folosește efecte laterale la inițializare, întrucât dacă
optimizatorul elimină din program un simbol care corespunde unei
variabile, acea variabilă nu mai este inițializată, la rularea
programului, iar efectul lateral corespunzător inițializării ei
nu se mai realizează.

\subsubsection{Opțiuni speciale date compilatorului}

Optimizarea de a elimina simboluri nefolosite nu este aplicabilă
oricărui program. Totodată, dacă programatorul îi garantează
compilatorului că programul nu folosește inițializări cu efecte
laterale, compilatorul gcc este capabil de a elimina funcții
nefolosite.

Vom folosi în continuare programul definit la \ref{c:program}.
Conform \cite{c_enable_optimization}, este necesar să pasăm
opțiuni suplimentare compilatorului, iar acesta va elimina
funcția nefolosită:

\begin{lstlisting}[language=Bash]
$ gcc main.c -Wl,-static -Wl,--gc-sections -fdata-sections -ffunction-sections -Os
$ nm a.out | grep "foo"
0000000000400acd T foo
$ nm a.out | grep "bar"
$
\end{lstlisting}

În concluzie, pentru limbajele C și C++, este nevoie ca
programatorul să garanteze că aplicarea optimizării păstrează
corectitudinea programului.

\subsection{Java}

Compilatorul standard de Java, \texttt{javac}, este incapabil să
efectueaze optimizarea de a elimina metode nefolosite.

În limbajul C, compilatorul gcc știe că programul își începe
execuția din funcția \texttt{main}, și că acesta este singurul
mod în care programul poate fi folosit.

În limbajul Java, compilatorul \texttt{javac}, lucrează cu câte
un fișier o data: acesta nu are conceptul de proiect sau
executabil, ci doar de fișiere clasă.
Compilatorul nu cunoaște ce funcții pot fi apelate, sau
din ce locuri, deci nu poate efectua nicio optimizare.

\subsubsection{Android}

Deși codul Java arbitrar este imposibil de optimizat, structuri
particulare de proiecte permit eliminarea de cod nefolosit.

Acest lucru este folosit pentru aplicațiile dezvoltate pentru
sistemul de operare Android \cite{android_proguard}.
Programul ales pentru a realiza sarcina de optimizare este
\texttt{Proguard} \cite{proguard}.

Soluția acestui program pentru a rezolva problema pe care o
întămpină \texttt{javac} este să îi ceară programatorului să
specifice în mod explicit modurile în care programul este rulat
(e.g., de unde poate începe execuția).

Având această informație, \texttt{proguard} poate analiza static
proiectul pentru a deduce care metode pot fi eliminate.
